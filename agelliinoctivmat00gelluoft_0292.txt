6 Χ. 111.

14 Haec Μ. Tullius atrociter, grauiter, apte copioseque

15 miseratus est. Sed si quis est tam agresti aure ac tam
hispida, quem lux ista et amoenitas orationis uerborumque
modificatio parum delectat, amat autem priora idcirco, quod
incompta et breuia et non operosa, sed natiua quadam sua-
uitate sunt quodque in his umbra et color quasi opacae
uetustatis est, is, si quid iudicii habet, consideret in causa
pari M. Cato nis, antiquioris hominis, orationem, ad cuius

16uim et copiam Gracchus nec aspirauit. Intelleget, opinor,
Catonem contentum eloquentia aetatis non fuisse et id iam

17tum facere uoluisse, quod Cicero postea perfecit. In eo
namque libro, qui de falsis pugnis inscriptus est, ita de
Q. Thermo conquestus est: Dixit a decemuiris parum
bene sibi cibaria curata esse. Iussit uesti-
menta detrahiatque flagro caedi. Decemuiros
Bruttiani uerberauere, uidere multi mortales.
Quis hanc contumeliam, quis hoc imperium,
quis hanc seruitutem ferre potest? Nemo hoc
rex ausus est facere; eane fieri bonis, bono
genere gnatis, boni consulitis? ubi societas?
ubi fides maiorum? Insignitas iniurias, pla-
gas, uerbera, uibiceS, eos dolores atque car-
nificinas per dedecus atque maximam con·
tumeliam, inspectantibus popularibus suis
atque multis mortalibus, te facere ausum esse‘!
Set quantum luctum, quantum gemitum, quid
lacrimarum, quantum fletum sactum audiui?
Serui iniurias nimis aegre serunt: quid illos,
bono genere natos, magna uirtute praeditOS,
opinamini animi habuisse atque habituros, dum
uiuent?

18 Quod Cato dixit: Bruttiani uerberauere, ne qui

19 fortasse de tBruttianis’ requirat, id significat: Cum Hannibal
Poenus cum exercitu in Italia esset et aliquot pugnas popu-
lus Romanus aduersas pugnauisset, primi totius Italiae Brut-
tii ad Hannibalem desciuerunt. ld Romani aegre passi, post-
quam Hannibal Italia decessit superatique Poeni sunt, Brut-
tios ignominiae causa non milites scribebant nec pro sociis

