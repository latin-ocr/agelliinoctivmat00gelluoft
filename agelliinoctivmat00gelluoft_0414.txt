128 XV. 1111.
1111.

Historia de Ventidio Basso, ignobili homine, quern primum de
Parthis triumphasse ‚ memoriae traditum est. ’

1 In sermonibus nuper fuit seniorum hominum et erudito-
rum, multos in uetere memoria altissimum dignitatis gradum
ascendisse ignobilissimos prius homines et despicatissimos.

2 Nihil adeo de quoquam tantae admirationi fuit, quantae sue-

3 runt, quae de Ventidio Basso scripta sunt. Eum Picentem
fuisse genere et loco humili et matrem eius a Pompeio Stra-
bone, Pompei Magni patre‚ bello sociali, qqusculanos sub-
egit, captam cum ipso esse, mox, triumphante Pompeio Stra-
bone, eum quoque puerum inter ceteros ante currum impe-
ratoris sinu matris uectum esse; post, cum adoleuisset, ui-
ctum sibi aegre quaesisse eumque sordide inuenisse compa-
randis mulis et uehiculis, quae magistratibus , qui sortiti pro-
uincias forent, praebenda publice conduxisset. In isto quaestu
notum esse coepisse C. Caesari et cum eo profectum esse in
Gallias. Tum, quia in ea prouincia satis nauiter uersatus esset
et deinceps ciuili bello mandata sibi pleraque inpigre et stre·
nue fecisset, non modo in amicitiam Caesaris, sed ex ea in
amplissimum quoque ordinem ¹peruenisse; mox tribunum
quoque plebi ac deinde praetorem creatum atque in eo tem-
pore iudicatum esse a senatu hostem cum Μ. Antonio; post
uero coniunctis partibus,non pristinam tantum dignitatem re·
ciperasse‚ sed pontificatum ac deinde consulatum quoque
adeptum esse; eamque rem tam intoleranter tulisse populum
Romanum, qui Ventidium Bassum meminerat curandis mulis
uictitasse‚ ut uulgo per uias urbis uersiculi proscriberentur:

Concurrite omncs augures, artispices!
Portentum inusitatum conflatum est recens:
Nam mulas qui fricabat, consul factus est.

4 Eundem Bassum Suetonius Tranquillus praeposi-
tum esse a Μ. Antonio prouinciis orientalibus Parthosque in
Syriam introrumpentis tribus ab eo proelis fusos scribit, eum-
que primum omnium de Parthis triumphasse et morte obita,-
publico sunere sepultum esse.

