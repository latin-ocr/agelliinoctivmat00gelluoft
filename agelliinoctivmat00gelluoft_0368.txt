82 XIII. x111. xun.

5 Hoc Varro in ea libri parte de aedilibus, supra autem
in eodem libro quaestores neque uocationem habere neque

6 prensionem dicit. Vtraque igitur libri parte recitata, in Var-
ronis omnes sententiam concesserunt, quaestorque in ius
ad praetorem uocatus est.

XIIII.

[Quid sil pomerium]

1 ‘Pomerium' quid esset, augures populi Romani,
qui libros de auspiciis scribserunt‚ istiusmodi sen-
tentia definierunt: pomerium est locus intra agrum
effatum per totius urbis circuitum pone muros
regionibus certeis determinatus, qui facit finem

2 urbani auspicii. Antiquissimum autem pomerium, quod
a Romulo institutum cst, Palatini montis radicibus termina·
batur. Sed id pomerium pro incrementis reipublicae aliquo-
tiens prolatum est et multos editosque collis circumplexum

3 est. Habebat autem ius proferendi pomerii, qui populum
Romanuin agro de hostibus capto auxerat.

4 Propterea quaesitum est ac nunc ctiam in quaestione est,
quam ob causam cx septem urbis montibus, cum ceteri sex
intra pomerium sint, Auentinus solum, quae pars non lon-
ginqua nec infrequens est, extra pomerium sit, neque id
Seruius Tullius rex neque Sulla, qui proferendi pomerii ti-
tulum quaesiuit, neque postea diuus Iulius, cum pomerium
proferret, intra effatos urbi fines incluserint.

5 Huius rei Me s s alla aliquot causas uideri scribsit ; sed
praeter eas omnis ipse unam probat, quod in eo monte Re-
mus urbis condendae gratia auspicauerit auesque inritas ha-

6 buerit superatusque in auspicio a Romulo sit: Idcirco,
inquit, omnes, qui pomerium protulerunt, mon-
tem istum excluserunt, quasi auibus obscenis
ominosum.

7 Sed de Auentino monte praetermittendum non putaui,
quod non pridem ego in Elydis, grammatici ueteris, com-
me ntario offendi, in quo scriptum erat, Auentinum antea,
sicuti diximus, extra pomerium exclusum, post auctore diuo
Claudio receptum et intra pomerii fines obseruatum.

