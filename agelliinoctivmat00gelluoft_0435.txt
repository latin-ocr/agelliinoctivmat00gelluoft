s 3-=-

XVI. 11. 149
11.

Cuiusmodi sit lex apud dialecticos percontandi disserendique;
et quae sit eius legis reprehensio.

Legem esse aiunt disciplinae dialecticae, si de quapiam 1
re quaeratur disputeturque atque ibi quid rogere, ut respon-
deas, tum ne amplius quid dicas, quam id solum, quod es
rogatus, aut aias aut neges; eamque legem qui non seruent
et aut plus aut aliter, quam sunt rogati, respondeant, existu-
mantur indoctique esse disputandique morem atque rationem
non tenere. Hoc quidem, quod dicunt, in plerisque disputa- 2
tionibus procul dubio fieri oportet. Indefinitus namque inex· 3
plicabilisque sermo fiet, nisi interrogationibus responsioni-
busque simplicibus fuerit determinatus.

Sed enim esse quaedam uidentur, in quibus si breuiter et 4
ad id, quod rogatus fueris, respondeas, capiare. Nam si quis 5
his uerbis interroget: ‘Postulo uti respondeas, desierisne fa-
cere adulterium, an non’, utrumcumque dialectica lege re-
sponderis, siue aias seu neges, haerebis in captione ‚ tam-
quam si te dicas adulterum [....] negent. Nam qui facere 6
non desinit, non id necessario etiam fecit. Falsa igitur est 7
species istius captionis etnequaquam procedere adid potest,
ut conligi concludique possit, eum facere adulterium, qui se
negauerit facere desisse. Quid autem legis istius propugna- 8
tores in illa captiuncula facient, in qua haerere eos necessum
est, si nihil amplius, quam quod interrogati erunt, responde-
rint? Nam , si ita ego istorum aliquem rogem: ‘Quicquid non 9
perdidisti, habeasne, an non habeas, postulo ut aias aut
neges’‚ utrumcumque breuiter responderit, capietur. Nam 10
si non habere se negauerit‚ quod non perdidit, colligetur,
oculos eum non habere, quod non perdidit ; sin uero ha-
bere se dixerit, colligetur, habere eum cornua, quae non
perdidit. Rectius igitur cautiusque ita respondebitur: ‘quie ll
quid habui, id habeo, si id non perdidi'. Sed huiuscemodi 12
responsio non fit ex ea lege, quam diximus: plus enim,
quam quod rogatus est, respondet. Propterea id quoque 13
ad eam legem addi solet, non esse captiosis interrogationibus
respondendum.

