XIIII. 1. 111

mul et Antisthenae et Platones multi genere, forma, inge-
nio, moribus, uita omni et morte pari? quod nequaquam’
inquit, ‘prorsus fieri potest. Non igitur hac causa probe uti30
queunt aduersum hominum impares ortus, interitus pares'.
Illud autem condonare se his dicebat, quod non id quoque 31
requireret, si uitae mortisque hominum rerumque humana·
rum omniurn tempus et ratio et causa in caelo et apud stellas
foret, quidde muscis aut tiermiculis aut echinis, multis aliis
minutissimis terra marique animantibus dicerent? an istaec
quoque isdem, quibus homines, legibus nascerentur isdem-
que itidem extinguerentur? ut aut ranunculis quoque et cu-
licibus nascendi fata sint de caelestium siderum motibus ad-
tributa aut, si id non putarent, nulla ratio uideretur, cur ea
siderum uis in hominibus ualeret, deficeret in ceteris.

Haec nos sicca et incondita et propemodum ieiuna ora-32
tione adtingimus. Set Fauorinus, ut hominis ingenium
fuit utque est Graecae facundiae copia simul et uenustas, la-
tius ea et amoenius et splendidius et profluentius exequeba-
tur atque identidem commonebat, ut caueremus‚ ne qua
nobis isti sycophantae ad faciendam fidem inreperent, quod
uiderentur quaedam interdum uera effutire aut spargere.
‘Non enim comprehensa'‚ inquit, ‘neque definita neque per- 33
cepta dicunt, sed lubrica atque ambagiosa coniectatione ni-
tentes‚inter falsa atque uera pedetemptim quasi per tenebras
ingredientes, eunt et aut multa temptando incidunt repente
inprudentes in ueritatem aut ipsorum, qui eos consulunt,
multa credulitate ducente perueniunt callide ad ea, quae uera
sunt, etidcirco uidetur in praeteritis rebus quam in futuris
ueritatem facilius imitari. Ista tamen onmia, quae aut te-
mere aut astute uera dicunt, prae ceteris’‚ inquit, ‘quae
mentiuntur, pars ea non sit millesima’.

Praeter haec autem, quae dicentem F au o rin um audiui· 3⁴
mus, multa etiam memini poetarum ueterum testimonia, a
quibus huiuscemodi ambages fallaciosae confutantur. Ex
quibus est Pacuuianum illud:

Nam si, quae euentura sunt, prouideant‚ aequi·
p ere'nt Ioui,

