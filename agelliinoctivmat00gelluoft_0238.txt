216 VH. (VI.) 111. 1111.
ΙΙΙ.

Historia sumpta ex libris Tuberonis de serpente inuisitatae
longitudinis.

1 Tubero in historiis scriptum reliquit, bello primo Poe·
nico Atilium Regulum consulem in Africa, castris apud Bagra-
dam flumen positis, proelium grande atque acre secisse ad-
uersus unum serpentem in illis locis stabulantem inuisitatae
inmanitatis , eumque. magna totius exercitus conflictione
balistis atque catapultis diu oppugnatum, eiusque interfecti
corium longum pedes centum et uiginti Romam misisse.

1111.

Quid idem Tubero nouae historiae de Atilio Regulo, a Carthagi-
niensibus capto, litteris mandauerit; quid etiam Tuditanus super
eodem Regulo scripserit.

1 Quod satis celebre est de Atilio Regulo , id nuperrime le-
gimus scriptum in T u d ita ni libris: Regulum captum ad ea,
quae in senatu Romae dixit suadens, ne captiui cum Carthagi-
niensibus permutarentur‚ id quoque addidisse, uenenum sibi
Carthaginienses dedisse, non praesentarium, sed eiusmodi
quod mortem in diem proferret, eo consilio, ut uiueret quidem
tantisper quoad fieret permutatio, post autem, grassante sen-
sim ueneno, contabesceret.

2 EundemRegulum Tubero in historiis redisse Cartha-
ginem nouisque exemplorum modis excruciatum a Poenis di-

3 cit: In atras, inquit, et profundas tenebras eum
claudebant ac diu po st, ubi erat uisus sol arden-

tissimus, repente educebant et aduersus ictus »

solis oppositum continebant atque intendere in
caelum oculos cogebant. Palpebras quoque eius,

ne coniuere posset, sursum ac deorsum diductas

4 in sueba nt. Tuditanus autem somno diu prohibitum at-
que ita uita priuatum refert, idque ubi Romae cognitum est, no·
bilissimos Poenorum captiuos liberis Reguli a senatu deditos
et ab his in armario muricibus praefixo destitutos eademque
insomnia cruciatos interisse.

