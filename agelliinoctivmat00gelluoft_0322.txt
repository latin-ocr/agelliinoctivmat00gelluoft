36 XI. v. vr. v11.

A cademici‚ differre tamen inter sese et propter alia quae-
dam et uel maxime propterea existimati sunt, quod Acade -
mici quidem ipsum illud nihil posse comprehendi, quasi
comprehendunt, et nihil posse decerni, quasi decernunt,
Pyrronii ne id quidem ullo pacto uerum uideri dicunt,
quod nihil esse uerum uidetur.

Vl.

Quod mulieres Romae per Herculem non iurauerint neque uiri
per Castorem.

1 In ueteribus scribtis neque mulieres Romanae per Her-
2 culem deiurant neque uiri per Castorem. Sed cur illae non
iurauerint Herculem, non obscurum est: nam Herculaneo
3 sacrificio abstinent. Cur autem uiri Castorem iurantes non
appellauerint, non facile dictu est. Nusquam igitur scri-
ptum inuenire est apud idoneos quidem scriptores, aut ‘me
4 hercle' seminam dicere, aut ‘ine castor' uirum. ‘Edepol’ au-
tem, quod iusiurandum per Pollucem est, et uiro et feminae
5 commune est. Sed M. Varro adseuerat, antiquissimos ui-
ros neque per Castorem neque per Pollucem deiurare solitos,
sed id iusiurandum fuisse tantum feminarum ex initiis Eleu-
6 sinis acceptum; paulatim tamen, inscitia antiquitatis, uiros
dicere ‘edepol’ coepisse factumque esse ita dicendi morem,
sed eme castor’ a uiro dici, in nullo uetere scripto inueniri.

Vll.

Verbis antiquissimis relictisque iam et desitis minime utendum.

1 Verbis uti aut nimis obsoletis exculcatisque aut insolenti-
bus nouitatisque durae et inlepidae , par esse delictum uide-
tur. Sed molestius equidem culpatiusque esse arbitror, uerba
noua, incognita, inaudita dicere, quam inuolgata et sorden-

2 tia. Noua autem uideri dico etiam ea, quae sunt inusitata

3 et desita, etsi sunt uetusta. Est adeo id uitium plerumque
serae eruditionis, quam Graeci (ὀψιμαθίαν appellant, ut
quod numquam didiceris, diu ignoraueris, cum id scire ali·
quando coeperis, magni facias quo in loco cumque et qua-

