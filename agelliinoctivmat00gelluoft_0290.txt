4 Χ. 111.

est in soro eoque adductus suae ciuitatis no·
bilissimus homo Μ. Marius. Vestimenta detracta
sunt, uirgis caesus est. Caleni, ubi id audie-
runt, edixerunt, ne quis in balneis lauisse
uellet, curn magistratus Romanus ibi esset.
Ferentini ob eandem causam praetor noster
quaestores arripi iussit; alter se de muro deie-
cit, alter prensus et uirgis caesus est.

4 In tam atroci re ac tam misera atque maesta iniuriae
publicae contestatione, ecquid est, quod aut ampliter in-
signiterque aut lacrimose atque miseranter aut multa copio-
saque inuidia grauiterque et penetrabili querimonia dixerit?
breuitas sane et uenustas et mundities orationis est, qualis
haberi ferme in comoediarum festiuitatibus solet.

5 Item Gracchus alio in loco ita dicit: Quanta libido
quantaque intemperantia sit hominurn adu-
lescentium, unum exemplum uobis ostendam.
His annis paucis ex [sc.in] Asia[m] missus est,
qui per id tempus magistratum non ceperat,
homo adulescens pro legato. Is in lectica
ferebatur. Ei obuiam bubulcus de plebe Ve-
nusina aduenit et per iocum, cum ignoraret
qui ferretur, rogauit, num mortuum ferrent.
Vbi id audiuit, lecticam iussit deponi, st[r]up-
pis, quibus lectica deligata erat, usque adeo
uerberari iussit, dum animam efflauit.

6 Haec quidem oratio super tam uiolento atque crudeli

7sacinore nihil profecto abest a cotidianis sermonibus. At
cumin simili causa aput M. Tullium ciues Romani, inno-
centes uiri, contra ius contraque leges uirgis caeduntur aut
supplicio extremo necantur, quae ibi tunc miseratio? quae
comploratio? quae totius rei sub oculos subiectio? quod et

8 quale inuidiae atque acerbitatis fretum efferuescit? animum
hercle meum, cum illa Μ. Ciceronis lego, imago quaedam
et sonus uerberum et uocum et eiulationum circumplectitur ;

9 uelut sunt ista, quae de C. Verre dicit, quae nos, ut in prae-
sens potuimus‚ quantum memoria subpeditabat, adscribsimus:
Ipse inflammatus scelere et surore in forum uenit.

