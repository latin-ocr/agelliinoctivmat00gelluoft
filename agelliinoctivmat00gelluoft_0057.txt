A. G E L LII
Nocrlvltl ATTIGARVM LIBER PRIMVS.

Ι.

Quali proportione quibusque collectionibus Plutarchus ratiocina-
tum esse Pythagoram philosophum dixerit de comprehendenda
corporis proceritate, qua suit HerculeS, cum uitam iuter homines
uiueret.

Plutarchus in libro, quem de Herculis, quantum in-1
ter homines fuit, animi corporisque ingenio atque uirtuti-
bus conscripsit, scite subtiliterque ratiocinatum Pytha-
goram philosophum dicit in reperienda modulandaque
status longitudinisque eius praestantia. Nam cum fere2
constaret, curriculum stadii, quod est Pisis apud Iouem
Olympium, Herculem pedibus suis metatum idque secisse
longum pedes sescentos, cetera quoque stadia in terra
Graecia, ab aliis postea instituta, pedum quidem esse
numero sescentum, sed tamen csse aliquantulum bre-
uiora, facile intellexit, modum spatiumque plantae Her-
culis, ratione proportionis habita, tanto fuisse quam
aliorum procerius, quanto Olympicum stadium longius es-
set quam cetera. Comprehensa autem mensura Herculani3
pedis, quanta longinquitas corporis ei mensurae conueniret
secundum naturalem membrorum omnium inter se compe-
tentiam modificatus est, atque ita id collegit, quod erat con-
-sequens, tanto fuisse Herculem corpore excelsiorem quam

ζ alios, quanto Olympicum stadium ceteris pari numero sactis
anteiret.

3*

