8 X. v, v1.
V.

Auarus simplexne uocabulum sit, an compositum et duplex, sicut
P. Nigidio uidetur.

1 eAuarus’ non simplex uocabulum, sed iunctum copula-
tumque esse P. Nigidius dicit in commentariorum
undetricesimo. Auarus enim, inquit, appellatur,
qui auidus aeris est. Sed in ea copula e litera,

2inquit, detrita est. ltem ‘locupletem' dictum ait ex
conpositis uocibus, qui <pleraque loea', hoc est qui mul-
tas possessiones teneret.

3 Sed probabilius id firmiusque est, quod de ‘locuplete’
dixit. Nam de eauaro’ ambigitur: cur enim non uideri
possit ab uno solum uerbo inclinatum, quod est eauet’
eademque esse fictura, qua est ‘amarus'‚ de quo nihil dici
potest, quin duplex non sit?

V1.

Multam dietam esse ab aedilibus plebei Appi Caeci filiae, mulieri
nobili, quod locuta esset petulantius.

l Non in facta modo, sed in uoces etiam petulantiores
publice uindicatum est; ita enim debere esse uisa est Roma-

2 nae disciplinae dignitas inuiolabili's. Appi namque illius
Caeci filia, a ludis quos spectauerat exiens, turba undique
confluentis fluctuantisque populi iactata est. Atque inde>
egressa, cum se male habitam diceret: <quid me nunc factum
esset’, inquit, ‘quantoque artius pressiusque conflictata es-
sem, si P. Claudius, frater meus, nauali proelio classem na-
uium cum ingenti ciuium numero non perdidisset? certe qui-
dem maiore nunc copia populi oppressa intercidissem. Sed
utinam’, inquit, <reuiuiscat frater aliamque classem in* Siciliam
ducat atque istam multitudinem perditum eat, quae me male

3 nune miseram conuexauit!’ Ob haec mulieris uerba tam in-
proba ac tam inciuilia‚ C. Fundanius et Tiberius Sempronius,
aediles plebei, multam dixerunt ei aeris grauis uiginti quin-

4 que milia. ld factum esse dicit Capito Ateius in com--
mentario de iudi ciis publicis, bello Poenico primo, Fa·-
bio Licino et Otacilio Crasso consulibus.

