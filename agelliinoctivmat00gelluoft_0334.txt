48 XI. xvm.

in artibus repperiendis sollertes extitisse et in cognitione re·
rum indaganda sagaces, furta omnia fuisse licita et inpoenita. ν

17 Aput Lacedaemonios quoque, sobrios illos et acres uiros,
cuius rei non adeo utAegyptiis fides longinqua est, non pauci
neque ignobiles scriptores, qui de moribus legibusque eorum
memorias condiderunt, ius atque usum fuisse furandi dicunt,
idque. a iuuentute eorum, non ad turpia lucra neque ad
sumptum libidini praebendum comparandamue opulentiam,
sed pro exercitio disciplinaque rei bellicae factitatum, quod
et furandi sollertia et adsuetudo acue1 et firmaretque animos
adulescentium et ad insidiarum astus et ad uigilandi tolerati
tiam et ad obrependi celeritatem.

18 Sed enim M. Cato in oratione, quam de praeda
militibus diuidenda scripsit, uenientibus et inlustribus
uerbis de inpunitate peculatus atque licentia conqueritur.
Ea uerba, quoniam nobis inpense placuerunt, adscribsimus:
Fures, inquit, priuatorum furtorum in neruo atque
in compedibus aetatem agunt, fures publici in
auro atque in purpura.

19 Quam caste autem ac religiose a prudentissimis uiris, quid
esset ‘furtum’, definitum sit, praetereundum non puto, ne
quis eum solum esse iurem putet, qui occulte tollit aut clam

20subripit. Verba sunt Sabini ex libro iuris ciuilis se-
cundo: Qui alienam rem adtrectauit‚cum id se in-
uito domino facere iudicare deberet, furti tene-

21tur. Item alio capite: Qui alienum tacens lucri sa-
ciendi causa sustulit, furti obstringitur, siue
scit, cuius sit, siue nescit.

22 Haec quidem sic in eo, quo nunc dixi, S abinus scribsit

23 de rebus furti faciendi causa adtrectatis. Sed meminisse de-
bemus, secundum ea, quae supra scribsi, furtum sine ulla
quoque adtrectatione fieri posse, sola mente atque animo, ut

24 furtum fiat, adnitente. Quocirca ne id quidem Sabinus du-
bitare se ait, quin dominus furti sit condempnandus‚ qui seruo
suo, uti furtum faceret, imperauit.

 

