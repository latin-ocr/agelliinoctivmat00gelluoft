32 XI. 1. 11.

4 xima. Quando igitur nunc quoque a magistratibus populi
Romani more maiorum multa dicitur uel minima uel suprema,
obseruari solet, ut ‘oues’ genere uirili appellentur3 atque
ita M. Varro uerba haec legitima, quibus minima multa
diceretur, concepit: Μ. Terentio, quando citatus ne-
que respondit neque excusatus est, ego ei unum
ouem multam dico; ac nisi eo genere diceretur, negaue-
runt iustam uideri multam.

5 Vocabulum autem ipsum ‘multae’ idem M. Varro in
uno uicesimo rerum humanarum non Latinum, scd'
Sabinum esse dicit, idque ad suam memoriam mansisse ait
in lingua Samnitium, qui sunt a Sabinis orti. Sed turba
grammaticorum nouicia κατ’ ἀντίφρασιν, ut quaedam alia,

6 hoc quoque dici tradiderunt. Cum autem usus et mos ser-
monum is sit, ut ita et nunc loquamur, ut plerique ueterum
locuti sunt: ‘multam dixit’ et ‘multa dicta est', non esse
abs re putaui, notare, quod M. Cato aliter dixit. Nam in
quarto origin um uerba haec sunt: inperator noster,
si quis extra ordinem depugnatum init, ei mul-

7 tam facit. Potest autem uideri consulta elegantia mutasse
uerbum, cum in castris et in exercitu multa fieret, non in
comitio, nec ad populum diceretur.

11.

Quod elegantia apud anfiquiores non de amoeniore ingenio, sed
de nitidiore cultu alque uictu dicebatur, eaque in uitio pone-
batur.

1 =Elegans’ homo non dicebatur cum laude, set id fere

2 uerbum ad aetatem M. Catonis uitii, non laudis, suit. Est
namque hoc animaduertere, cum in quibusdam aliis, tum in
libro Catonis, qui inscribtus est carmen de· moribus.
Ex quo libro uerba haec sunt: Auaritiam omnia uitiav
habere putabant: sumptuosus, cupidus ‚ ele -
gans, uitiosus, inritus qui habebatur, is lauda-

3 b atur3 ex quibus uerbis apparet, ‘elegantem' dictum anti-
quitus non ab ingenii elegantia, sed qui nimis lecto amoeno-
que cultu uictuque esset.

