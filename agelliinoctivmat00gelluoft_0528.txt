242 XX. 1.

quicquid lubitum est arguendi tuendique, consideres grauius,
22 cuiusmodi sint ea, quae reprehendisti, nec ideo contempnas
legum istarum antiquitates, quod plerisque ipsis iam populus
Romanus uti desiuerit. Non enim profecto ignoras, legum
oportunitates et medellas pro temporum moribus et pro rerum
publicarum generibus ac pro utilitatum praesentium rationi-
bus proque uitiorum, quibus medendum est, feruoribus mu-
tari atque flecti neque uno statu consistere, quin, ut facies
caeli et maris, ita rerum atque fortunae tempestatibus uarien-
23 tur. Quid salubrius uisum cst rogatione illa Stolonis iugerum
de numero praefinito? quid utilius plebisscito Voconio de
coercendis mulierum hereditatibus? quid tam necessarium
existimatum cst propulsandae ciuium luxuriae, quam lex Li-
cinia et Fannia aliaeque item leges sumptuariae? Omnia ta-
men haec obliterata et operta sunt ciuitatis opulentia quasi
24 quibusdam fluctibus exaestuantis. Sed cur tibi esse uisa est
inhumanalex omnium mea quidem sententia humanissima, ⁷
quae iumentum dari iubet aegro aut seni in ius uocato?
'25Verba sunt haec legis ‘si in ius u o cat(o)'. Verba sunt
haec de lege: Si in ius uocat, si morbus aeuitasue
uitium escit, qui in ius uocabit iumentum dato; si
26nolet‚ arceram ne sternito. An tu forte morbum ap-
pellari hic putas aegrotationem grauem cum febri rapida et
quercera, iumentumque dici pecus aliquod unicum tergo ue-
hens? ac propterea minus fuisse humanum existumas, aegro-
tum domi suae cubantem iumento inpositum in ius rapi?
27Hoc‚ mi Fauorine, nequaquam ita est. Nam morbus
in lege ista non febriculosus neque nimium grauis, sed ui-
tium aliquod inbecillitatis atque inualentiae demonstratur, non
periculum uitae ostenditur. Ceteroqui morbum uehementio-
rem, uim grauiter nocendi habentem, legum istarum scriptores
alio in loco, non perse ‘morbum’, sed‘morbum sonticum'ap-
28 pellant. Ium entum quoque non id solum signifieat, quod
nunc dicitur, sed uectabulum etiam, quod iunctis pec(t)ori-
bus trahebatur: ueteres nostri ‘iumentum’ a ‘iungendo' di-
29 xerunt. eArcera' autem uocabatur plaustrum tectum undi-
que et munitum, quasi arca quaedam magna, uestimentis in· Δ
strata, qua nimis aegri aut senes portari cubantes solebant. · “

 

