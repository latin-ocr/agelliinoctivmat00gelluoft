126 XV. 11.

4 Sed enim Plato in primo et secundo de legibus
non, ut ille nebulo opinabatur, ebrietatem istam turpissi-
mam, quae labefacere et inminuere hominum mentes so-
let, laudauit, sed hanc largiorem paulo iucundioremque
uini inuitationem, quae fieret sub quibusdam quasi arbi-

5 tris ot magistris conuiuiorum sobriis, non inprobauit. Nam
et modicis honestisque inter bibendum remissionibus refici
integrarique animos ad instauranda sobrietatis officia ex-
istumauit reddique eos sensim laetiores atque ad inten-
tiones rursum capiendas fieri habiliores, et simul, si qui
penitus in his adfectionum cupiditatumque errores inessent,
quos aliquis pudor reuerens concelaret, ea omnia sine
graui periculo, libertate per uinum data, detegi et ad cor-
rigendum medendumque fieri oportuniora.

6 Atque hoc etiam Plato ibidem dicit, non defugiendas
esse neque respuendas huiuscemodi exercitationes aduer-
sum propulsandam uini uiolentiam neque ullum umquam
continentem prorsum ac temperantem satis fideliter uisum
esse, cuius uita uictusque non inter ipsa errorum peri-

7 cula et in mediis uoluptatum inlecebris explorata sit. Nam
cui libentiae gratiaeque omnes conuiuiorum incognitae sint
quique illarum omnino expers sit, si eum forte ad par-
ticipandas eiusmodi uoluptates aut uoluntas tulerit aut ca-
sus induxerit aut necessitas compulerit, deleniri plerum-
que et capi, neque mentem animumque eius consistere,

8sed ui quadam noua ictum labascere. Congrediendum
igitur censuit et, tamquam in acie quadam, cum uoluptariis
rebus cumque ista uini licentia comminus decernendum,
ut aduersum eas non fuga simus tuti nec absentia, sed
uigore animi et constanti praesentia moderatoque usu temÎ‡
perantiam continentiamque tueamur et, calefacto simul re-
fotoque animo, si quid in eo uel frigidae tristitiae uel torpen-
tis uerecundiae suerit, deluamus.

